44 rac1rns'.

leret, missus Petronius Turpilianus, tamquam exorabi· .
Iior, et delictis hostium novus eoque poenitentiae mitior,
conpositis prioribus, nihil ultra ausus, Trebellio Maxi·
mo provinciam tradidit. Trebellius segnior, et nullis
castrorum experimentis, comitate quadam curandi pro-
vinciam tenuit. Didicere jam barbari quoqne ignoscere,
vitiis blandientibus3 et interventus civilium armorum
praebuit justam segnitiae excusationem. Sed discordia
laboratum, cum adsuetus expeditionibus miles otio las·
civiret. Trebellius, fuga ac latebris vitata exercitus ira,
indecorus atque humilis, precario mox praefuit: ac velut
pacti, exercitus licentiam, dux salutem, haec seditio sine
sanguine stetit. Nec Vettius Bolanus, manentibus ad·
buc civilibus bellis, agitavit Britanniam disciplina: ea-
dem inertia erga hostes, similis petulantia castrorum:

uisi quod innocens Bolanus, et nullis delictis invisus,

caritatem paraverat loco auctoritatis. ·

XVII. ’ Sed, ubi oum cetero orbe Vespasianus et Bria
tanniam reciperavit, magni duces, egregii exercitus, mi-
nuta hostium spes. Et terrorem statim intulit Petilius
Cerialis, Brigantum civitatem, quae numerosissima pro·
vinciae totius perhibetur, adgressus: multa proelia, et
aliquando non incruenta: magnamque Brigantum par-
tem aut victoria amplexus, aut bello. Etcum Cerialis
quidem alterius successoris curam famamque obmisset,
sustinuit quoque molem Julius Frontinus, vir magnus,
quantum licebat, validamque et pugnacem Silurum gen-
tem armis subegit, super virtutem hostium locorum
quoque difficultates eluctatus. .

XVIII. Hunc Britanniae statum, has bellorum vices

 

